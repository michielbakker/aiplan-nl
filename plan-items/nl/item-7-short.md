
### **Sectorspecifieke AI-plannen**

Voor sectoren waar we niet afhankelijk mogen worden van buitenlandse AI-modellen, moeten we een duidelijk plan definiëren. We moeten vooruit denken, en ons inbeelden hoe (ingrijpend) een industrie zal veranderen wanneer AI over (boven)menselijke intelligentie zal beschikken, en hoe we hier zelf aan mee kunnen bouwen – in Europese samenwerking waar mogelijk. Zulke plannen maken Nederland niet alleen toekomstbestendig, maar trekken ook toptalent aan dat juist dáármee het verschil wil maken.
