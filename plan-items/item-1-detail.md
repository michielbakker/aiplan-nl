
## **AI soevereiniteit**

We hebben Nederlandse bedrijven nodig die niet alleen AI-apps bouwen, maar ook eigen AI-modellen kunnen trainen en aanpassen. Deze bedrijven moeten cruciale systemen leveren aan onze overheid, defensie en bedrijven. De Fransen zagen dit vroeg in en hebben nu drie AI startups die samen meer dan 10 miljard waard zijn. Één daarvan, Mistral, maakt ‘Le Chat’, een directe concurrent voor ChatGPT.

  
Soevereiniteit betekent eigenaarschap over de technologie die de basis vormt van onze toekomst. Het gaat niet alleen om het gebruik van AI, maar om het begrijpen, ontwikkelen en controleren ervan. We moeten ernaar streven dat kritieke systemen die onze samenleving ondersteunen draaien op technologie die we volledig begrijpen en kunnen beïnvloeden.
